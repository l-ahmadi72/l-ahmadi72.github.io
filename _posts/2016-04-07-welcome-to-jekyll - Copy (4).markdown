---
layout: post
title:  "خصوصيات مهم Java Scrip "
date:   2016-04-07 21:35:44 +0430
categories: jekyll update
---
خصوصيات مهم Java Scrip :

•	Java Script يک زبان برنامه نويسی اسکريپتی است . دستور العمل های زبان های اسکريپتی ، در کامپيوتر کاربر و توسط مرورگر اجرا شده و برای اجرا نيازی به برنامه کمکی خاصی ندارند . به اين زبان ها در اصطلاح طرف مشتری ( Client Side ) می گويند . در مقابل زبان های مثل ASP.NET ابتدا توسط سرور ارسال کننده وب اجرا شده و سپس نتايج خروجی به زبان HTML برای اجرا در مرورگر فرستاده می شود . به اين زبان ها در اصطلاح طرف سرور ( Server Side ) می گويند . 

•	زبان های اسکريپتی ، جزء زبان های برنامه نويسی سبک هستند . اين زبان ها در هنگام اجرا فازی به نام کامپايل* را طی نکرده و دستورات آن ها به صورت خط به خط اجرا می شوند . 


کامپايل : برنامه های نوشته شده به زبان های برنامه نويسی مثل VB , C یا #C در هنگام اجرا ابتدا توسط کامپايلر به طور کامل خوانده شده و اشکال زدايي می شوند و در صورت عدم وجود اشکال ، اجرا خواهند شد . اما برنامه های نوشته شده به زبان های اسکريپتی ، به صورت خط به خط توسط مرورگر خوانده شده و اجرا می شوند . 

•	Java Script به طراحان وب ، يک ابزار برنامه نويسی ساده و کارا می دهد.
 
•	Java Script به رويدادهای مختلف در صفحه واکنش نشان می دهد . برای مثال می توان يک تابع Java Script تعريف کرده تا در هنگام وقوع يک رويداد مثل کليک بر روی يک دکمه يا لود شدن صفحه ، اجرا شود .


•	Java Script می تواند اطلاعات ارسالی يک فرم را اعتبار سنجی و کنترل نموده و در صورت صحيح بود ، آنها را به سرور ارسال کند . اين کار باعث جلوگيری از ورود اطلاعات نادرست به سرور و کاهش ترافيک آن می شود . 

•	Java Script توانايي تشخيص نوع و نسخه مرورگر مورد استفاده کاربر را داشته و می تواند بر حسب آن نوع مرورگر خاص ، تنطيمات و صفحات ويژه ای را بارگذاری نمايد .


•	Java Script توانايي خواندن و نوشتن اطلاعات مورد نياز مرورگر را بر روی کامپيوتر بازديد کننده صفحه را داراست ، که در اصطلاح به اين کار ايجاد و خواندن Cookie می گويند .

•	Java Script می تواند انواع کادرهای اخطار ، تاييد و دريافت ورودی را به کاربر نمايش دهد .


